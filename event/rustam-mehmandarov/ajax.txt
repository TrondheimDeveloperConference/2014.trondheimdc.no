<a class="pops-exit" href="http://2014.trondheimdc.no/">&times;</a><img width="400" height="400" src="http://2014.trondheimdc.no/wp-content/uploads/2014/08/Rustam-400x400.png" class="pops-face wp-post-image" alt="Rustam Mehmandarov" /><h2> The Magic of Regular Expressions:</h2><h4>Klokken 11:45, spor 2</h4><p>De er overalt, de er magiske og deres kunnskap kan hjelpe deg å skille deg ut fra mengden. De er også raske og kan spare deg for mye unødvendig knot. Ønsker du å forstå dem, og lære å bruke dem riktig? Har du lyst til å beseire monstre som etterlater spor [stacktraces] i loggfilene dine, eller ønsker du å kunne takle navnekonvensjoner i koden din bedre? Kanskje vil du bare bedre forstå besvergelser som har blitt skrevet av andre?</p>
<p>I dette foredraget vil vi ta et dypere dykk inn i regulære uttrykk, deres bruk og ikke minst ta en titt på noen praktiske eksempler. Vi vil starte med en kort introduksjon til den mystiske verden av regulære uttrykk og friske opp våre kunnskaper om disse før vi fortsetter videre til mer avanserte emner som grupper, greed og backtracking. Interaktiv presentasjon med masse demoer.</p>
<h4>RUSTAM MEHMANDAROV:</h4><p>Rustam Mehmandarov har en mastergrad fra Institutt for Informatikk, UiO. Han har over 8 års erfaring som utvikler, teknisk prosjektleder og leveranseansvarlig i både store og små prosjekter. Han har interesse for smidig utvikling, webutvikling, arkitektur og geografiske informasjonssystemer. Han er også en guru på både Linux og Windows. På fritiden er han veldig glad i å trene, når han ikke sitter og koder i Python eller Java. Han snakker også ofte på forskjellige konferanser som JavaZone, NDC, Boosterconf og diverse faglige events på universiteter over hele Norge.</p>
